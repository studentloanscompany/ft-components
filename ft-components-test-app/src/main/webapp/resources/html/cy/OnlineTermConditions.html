<html>
<body>
<h3>Pwysig</h3>

<p>Dylech ddarllen yr amodau ac thelerau hyn cyn defnyddio'r wefan hon mewn unrhyw ffordd.</p>
<p>Trwy droi at y wefan hon, ystyrir eich bod chi wedi darllen a derbyn yr amodau a thelerau hyn yn llawn. Os na dderbyniwch yr amodau a thelerau hyn yn llawn, rhaid ichi adael y wefan yn syth ac ni allwch ddefnyddio'r wefan hon ymhellach.</p>
<p>Bydd y Cwmni Benthyciadau Myfyrwyr (SLC) yn penderfynu, fel y gwelwn yn ddoeth, a dorrwyd yr amodau a thelerau hyn trwy'ch defnydd o'n safle. Lle cafwyd toriad, gallwn gymryd camau fel yr ystyriwn eu bod yn briodol.</p>
<p>Os oes gennych gwestiynau am gynnwys neu weithrediad y wefan hon, cysylltwch &acirc; <a href="mailto:webmaster@slc.co.uk" title="Email the SLC webmaster" target="_blank">webmaster@slc.co.uk</a></p>
<p>Os oes gennych gwestiynau am daliad, ad-daliad y benthyciadau myfyrwyr neu unrhyw un o'r cynhyrchion eraill a weinyddir gan SLC, cyfeiriwch at y rhan briodol o'r wefan hon neu cyfeiriwch at y wefan sy'n berthnasol i'r cynnyrch hwnnw.</p>

<h4>Manylion y Cwmni</h4>

<p>Gweithredir y wefan hon gan SLC. Llywodraeth y DU sy'n berchen yn gyfan gwbl ar SLC ac mae'n gweithredu o fewn y cyd-destun polisi a osodwyd gan Lywodraeth y DU, Gweinidogion yr Alban a'r fframwaith deddfwriaethol.</p>

<p><strong>Swyddfa Gofrestredig y Cwmni Benthyciadau Myfyrwyr:</strong></p>

<p>21 St. Thomas Street,<br/> 
Bryste BS1 6JS.</p>

<p>Cofrestrwyd yn Lloegr rhif 2401034.<br/>
Rhif Cofrestriad TAW. 556 4352</p>

<p>Gosodir manylion gweithrediadau SLC mewn man arall ar y wefan hon.</p>

<h3>Mae gan SLC swyddfeydd yn:</h3>

<p><strong>Y Pencadlys</strong><br/>
Y Cwmni Benthyciadau Myfyrwyr Cyfyngedig<br/>
100 Bothwell Street<br/>
GLASGOW<br/>
G2 7JD</p>

<p><strong>Swyddfa Hillington </strong><br/>
Y Cwmni Benthyciadau Myfyrwyr Cyfyngedig<br/>
11 Carnegie Road<br/>
GLASGOW<br/>
G52 4JT</p>

<p><strong>Swyddfa Bae Colwyn</strong><br/>
Y Cwmni Benthyciadau Myfyrwyr Cyfyngedig<br/>
Parc y Tywysog<br/>
Rhodfa'r Tywysog<br/>
BAE COLWYN<br/>
LL29 8PL </p>

<p><strong>Swyddfa Darlington </strong><br/>
Y Cwmni Benthyciadau Myfyrwyr Cyfyngedig<br/>
The Memphis Building<br/>
Lingfield Point<br/>
cMullen Road<br/>
Darlington<br/>
Swydd Durham<br/>
DL1 1RW</p>


<h4>Defnyddiau Gwaharddedig</h4>

<p>Cewch ond ddefnyddio'n safle at ddibenion cyfreithlon.</p>

<p>Ni chewch ddefnyddio'n safle:</p>

<ul>
<li>Mewn unrhyw ffordd sy'n torri, neu sy'n debygol o dorri, unrhyw gyfraith neu reoliad lleol, cenedlaethol neu ryngwladol.</li>
<li>Mewn unrhyw ffordd sy'n anghyfreithlon neu'n dwyllodrus, neu a chanddi unrhyw ddiben, bwriad neu effaith anghyfreithlon neu dwyllodrus.</li>
<li>Anfon neu uwchlwytho unrhyw ddeunydd nad yw'n ufuddhau i'n safonau cynnwys.</li>
<li>Trosglwyddo'n hysbys unrhyw ddata, anfon neu uwchlwytho unrhyw ddeunydd sy'n cynnwys firysau, ceffylau Pren Troea, mwydod, bomiau amser, cofnodwyr trawiadau bysellau, ysb&Iuml;wedd, meddalwedd hysbysebu neu unrhyw raglenni niweidiol eraill neu god cyfrifiadur tebyg a ddyluniwyd i effeithio'n andwyol ar weithrediad unrhyw feddalwedd neu galedwedd cyfrifiadurol.</li>
</ul>

<p>Fe gytunwch hefyd i:</p>

<ul>
<li>Beidio ag atgynhyrchu, dyblygu, cop&luml;o neu ailwerthu unrhyw ran o'n safle yn groes i'r amodau a thelerau hyn.</li>
<li>Peidio &acirc; chael mynediad heb awdurdod, ymyrryd, difrodi neu darfu ar unrhyw ran o'n safle, unrhyw gyfarpar neu rwydwaith y mae ein safle wedi'i storio arno, neu unrhyw gyfarpar neu rwydwaith neu feddalwedd y mae unrhyw drydydd parti'n berchen arno neu'n ei ddefnyddio.</li>
<li>Peidio &acirc; cheisio defnyddio lled band gormodol a allai olygu gwrthod ymosodiad gwasanaeth.</li>
</ul>

<h4>Polisi Preifatrwydd</h4>
<p>Diben y Polisi Preifatrwydd hwn yw rhoi i chi, y defnyddiwr, fanylion ar sut bydd SLC yn casglu ac yn defnyddio'r data personol a gyflenwch i SLC. Bydd SLC yn gweithredu'n unol â'r ddeddfwriaeth sydd mewn grym mewn perthynas â phrosesu data personol, ac fe'i cofrestrir fel rheolwr data yn y Deyrnas Unedig dan Ddeddf Diogelu Data 1998. Wrth ddefnyddio'r wefan hon, gallech ddarparu rhywfaint o ddata personol i SLC a bydd data penodol amdanoch chi'n cael ei gasglu trwy gwcis. Ffeiliau rhyngrwyd dros dro yw cwcis ac mae SLC yn eu defnyddio i wella rhwyddineb defnydd y safle hwn, ac i alluogi SLC i adeiladu proffil manylach arnoch. Wrth gytuno i gael eich rhwymo gan Amodau a Thelerau Defnydd y wefan hon, cytunwch y gall SLC lunio a phrosesu'r data personol hwn yn unol â'r Polisi Preifatrwydd hwn.</p>


<h4>Defnyddio a Storio Data Personol</h4>
<p>Bydd SLC ond yn defnyddio'ch data personol i'w helpu i ddarparu ei wasanaethau i chi, ac i ddod â manylion gwasanaethau eraill i chi y mae'n credu y gallent fod o ddiddordeb i chi. Cytunwch y gall SLC ddefnyddio'ch data personol at y dibenion hynny, oni bai a hyd nes i chi roi gwybod fel arall i SLC. Ni fydd SLC yn cyflenwi, yn trosglwyddo, yn gwerthu, neu fel arall, yn darparu'ch data personol i unrhyw drydydd parti heb eich caniatâd dan unrhyw amgylchiadau, ac eithrio lle mae'r gyfraith yn gofyn am hynny neu'n caniatáu hynny. Os darganfyddwch fod SLC yn dal data personol yn ymwneud â chi sy'n anghywir, rhowch wybod i'r SLC cyn gynted â phosibl. Bydd SLC wedyn yn cywiro'i gofnodion, ac yn rhoi gwybod i unrhyw drydydd parti y gallai'r data personol hwnnw fod wedi'i gyflenwi iddo yn unol â'r paragraff sy'n ei ragflaenu.</p>

<h4>Cyfraith ac Awdurdodaeth Berthnasol</h4>
<p>Bydd yr amodau a thelerau hyn yn cael eu rheoli a'u dehongli yn unol â Llysoedd yr Alban. Bydd gan Lysoedd yr Alban awdurdodaeth anghyfyngedig i gytuno unrhyw hawliad neu i ddatrys anghydfod a allai godi o'r amodau a thelerau hyn, neu mewn cysylltiad â'r amodau a thelerau hyn ond cadwn yr hawl i ddod ag achosion yn eich erbyn am dorri'r amodau hyn yn eich gwlad breswyl neu mewn gwlad berthnasol arall.</p>

<h4>Newidiadau i'r Amodau a Thelerau</h4>
<p>Cadwn yr hawl i wneud newidiadau i'r Amodau a Thelerau hyn unrhyw bryd trwy bostio diwygiadau ar y safle, y bydd pob achos yn dod i rym o'r dyddiad y postiwyd y diwygiad ar y wefan. Dylech edrych ar y wefan o bryd i'w gilydd i adolygu'r amodau a thelerau cyfredol ar y pryd. Ystyrir bod eich defnydd parhaus o'r wefan yn arwydd eich bod yn derbyn yr amodau a thelerau diwygiedig.</p>

<p><EM>Version 1.0 - updated 1 April 2009</EM></p>
</body>
</html>

